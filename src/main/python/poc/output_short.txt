தேவகியின்‌ கணவன்‌

தேனாம்பேட்டை காங்கிரஸ்‌ மைதானத்தில்‌ ஆண்டுதோறும்‌ சுதேசிப்‌
பொருட்காட்சி நடத்துகிறவர்களை வாழ்த்துகிறேன்.‌ அந்தப்‌ பொருட்காட்சி
காரணமாக என்‌ வாழ்க்கையில்‌ வெகு காலமாய்‌ மர்மமாக இருந்து வந்த ஒரு
விஷயம்‌ துலங்கியது. என்‌ மனதில்‌ சுமந்திருந்த ஒரு பெரிய பாரம்‌ நீங்கியது.
அடிக்கடி என்னைச்‌ சிந்தனையில்‌ ஆழ்த்தி என்‌ நிம்மதியைக்‌ குலைத்து வந்த
ஒரு சந்தேகம்‌ நிவர்த்தியாகி என்னுடைய உள்ளத்தில்‌ அமைதி ஏற்பட்டது